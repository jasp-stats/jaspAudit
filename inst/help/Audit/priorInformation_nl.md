Integratie van Audit Informatie in de Prior-verdeling
===

U kunt bestaande informatie uit verschillende bronnen opnemen in de statistische steekproefprocedure. Mogelijke opties zijn:

- **Standaard:** Deze optie neemt geen informatie op in de statistische analyse en gaat daarom uit van een verwaarloosbare en conservatieve prior-verdeling.

- **Parameters:** Met deze optie kunt u handmatig de parameters van de prior-verdeling instellen.

- **Eerdere steekproef:** Deze optie neemt de informatie van een eerdere steekproef op in de statistische analyse. 

- **Onpartijdig:** Deze optie kan alleen worden geselecteerd bij toetsing aan een uitvoeringsmaterialiteit. Indien geselecteerd, omvat deze optie de informatie dat het a priori even waarschijnlijk is dat een toelaatbare fout zich voordoet als een ontoelaatbare fout. De uit deze methode resulterende prior-verdeling heeft 50% van zijn kansmassa onder de uitvoeringsmaterialiteit en 50% van zijn kansmassa boven de uitvoeringsmaterialiteit.

- **Risicobeoordelingen:** Deze optie kan alleen worden geselecteerd bij toetsing aan een uitvoeringsmaterialiteit. Bij selectie wordt de informatie van de beoordeelde risico's op een afwijking van een materiele fout (inherent risico en intern beheersingsrisico) uit het Audit Risico Model in de statistische analyse opgenomen. Deze worden volgens de standaard settings in percentages uitgedrukt, maar kunnen ook volgens aangepaste voorkeuren worden uitgedrukt. Zie het helpbestand bij de frequentitische analyses voor een verantwoording van de standaardpercentages die in het Audit Risico Model worden gebruikt.